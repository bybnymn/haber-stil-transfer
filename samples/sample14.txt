Kütahya'da Cumhuriyet Kupası'nda dostluk kazandı 

Kütahya'da 29 Ekim Cumhuriyet Bayramı dolayısıyla Domaniç ve Dumlupınar kaymakamlıkları arasındaki futbol maçını Domaniç Kaymakamlığı kazandı. 

Kütahya'da 29 Ekim Cumhuriyet Bayramı dolayısıyla kutlama programları gerçekleştirilmeye devam ediyor. Bu çerçevede kentte Kütahya Gençlik ve Spor İl Müdürlüğü ev sahipliğinde Cumhuriyet Kupası maçı düzenlendi. 

Yeni spor salonundaki maçta Domaniç Kaymakamlığı ile Dumlupınar Kaymakamlığı takımları karşı karşıya geldi. Heyecanın ve kıyasıya mücadelenin sergilendiği sahada, Domaniç Kaymakamlığı üstünlüğünü kabul ettirdi. 

İlk yarıda bulduğu gollerle Domaniç Kaymakamlığı devreye 2-1 önde girerken, ikinci yarıda gollerin ardı kesilmedi. Domaniç Kaymakamlığı bulduğu gollerle farkı açarken maçı da 6-2 kazanarak kupanın sahibi oldu. 

Cumhuriyet Kupası ödül töreninde Vali Musa Işın ve AK Parti Kütahya Milletvekili İsmail Çağlar Bayırcı, madalyaları takdim etti. Kupanın sahibi Domaniç Kaymakamlığına ise kupayı Kaymakam Serhat Bağcı'ya verdi.