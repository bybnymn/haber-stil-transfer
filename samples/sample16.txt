Kütahya'da Şahane Festival heyecanı başladı 

CUMHURİYET BAYRAMI'NA ÖZEL ŞAHANE FESTİVAL AÇILDI 

Kütahya'da vatandaşlardan büyük ilgi ve talep gören Şahane Festival, 29 Ekim Cumhuriyet Bayramı'na özel 4 gün boyunca müşterilerini ağırlayacak. 

Kütahya'da daha önce üç kez açılan ve ürün çeşitliliği ile vatandaşların rağbet gösterdiği Şahane Festival, 29 Ekim'de kapılarını bir kez daha açtı. Cumhuriyet Mahallesi'ndeki bir otelde açılan festival için gelenek bozulmadı ve ilk 300 kişiye 250 liralık hediye çeki verildi. 

Festivalin 2 Kasım Pazar gününe kadar açık olacağını bildiren Şahane Festival kurucularından Sevinç Songur, Kütahya'ya dördüncü kez gelmenin heyecanını yaşadıklarını söyledi. Açılan festivallere halkın çok güzel bir ilgi gösterdiğini vurgulayan Songur, açılış öncesi ilginin kendilerini memnun ettiğini dile getirdi. 

Türkiye'nin dört bir yanından farklı markaların tezgah açtığını anlatan Songur, bay, bayan ve çocuklara özel ürünlerin bulunduğunu ifade etti. Giyimden ayakkabıya, çatandan takıya, aksesuardan ev gereçlerine ürün yelpazesinin geniş olduğunu belirten Songur, "Fiyatlar piyasanın çok altında ve çok fazla çeşit var. Bu durumda festivalimizi festival yapan bir etken. Özellikle halkımızı bunun için de buraya bekliyoruz" diye konuştu. 

Festivalde sezon sonu ve yeni sezon ürünlerin olduğunu aktaran Songur, "Takımlar, kabanlar, hırkalar, yani aradıkları her şeyi fiyatların altında çok güzel bir şekilde burada bulabilecekler" dedi. 

Herkesin 29 Ekim Cumhuriyet Bayramı'nı kutlayan Songur, festivale tüm vatandaşları davet etti. Festivalin 2 Kasım'a kadar açık olacağını bildiren Songur, sabah saat 10'dan akşam saat 10'a kadar hizmet vereceklerini kaydetti.