Kütahya'da yaşlı sapık cezaevine gönderildi

Kütahya'da, "çocuğa nitelikli cinsel istismar" suçundan hakkında kesinleşmiş hapis cezası bulunan 84 yaşındaki sapık yakalandı.

İl Jandarma Komutanlığı ekipleri ile Jandarma Suç Araştırma dedektifleri (JASAT), "Çocuğun Nitelikli Cinsel İstismarı" suçundan hakkında 20 yıl kesinleşmiş hapis cezası bulunan yaşlı hükümlünün bulunduğu adresi belirledi.

Adrese operasyon düzenleyen ekipler, firari hükümlüyü bulunduğu köyde yakaladı. Merkez İlçe Jandarma Karakolu'na götürülen yaşlı sapık, işlemlerinin ardından Kütahya T Tipi Kapalı Cezaevine teslim edildi.

Yaşlı şahsın, Yargıtay'a yaptığı itiraz nedeniyle aldığı 20 yıllık hapis cezasının onanmasının beklenmesinden dolayı serbest kaldığı öğrenildi.