Kütahya'da öğretmenin kullandığı otomobil kanala devrildi

Kütahya'da, kullandığı otomobilin sulama kanalına devrilmesi sonucu kadın öğretmen yaralandı.

Öğretmen Zühre Ç. (50) idaresindeki 54 AIN 168 plakalı otomobil, kontrolden çıkarak Zafertepe Mahallesi'ndeki sulama kanalına devrildi.

Kazayı görenlerin durumu 112 Acil Çağrı Merkezi'ne bildirmesi üzerine olay yerine sağlık, itfaiye ve polis ekipleri sevk edildi.

Ekipler tarafından yaralı halde çıkarılan ve sağlık durumu iyi olan kadın, sağlık ekibince Kütahya Şehir Hastanesine kaldırıldı.

Kadın öğretmenin, sabah görev yaptığı okula gitmek için yola çıktığı öğrenildi.

Bu arada, kaza esnasında kanalda su bulunmadığı öğrenildi.