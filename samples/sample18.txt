Kütahya'da Adliye Kavşağı'nda çalışmalar başladı 

BU YOLU KULLANANLAR DİKKAT! KAVŞAK ÇALIŞMASI BAŞLADI 

Kütahya'da yeni Adliye Sarayı ve alışveriş merkezinin bulunduğu bölgede, kavşak çalışması başlatıldı. 

Kütahya-Tavşanlı kara yolu üzerindeki Adliye Sarayı'nın bulunduğu bölgede, kavşak çalışması başladı. Karayolları 14. Bölge Müdürlüğü tarafından gerçekleştirilen çalışmanın 2 Kasım Pazar gününe kadar devam edeceği bildirildi. 

Çalışma kapsamında Adliye Sarayı ile bölgede bulunan alışveriş merkezine girişler kapatılırken, alternatif yollar belirlendi. 

Bu çerçevede Adliye Sarayı'na ve alışveriş merkezine gitmek isteyenlerin Kütahya Otogar Kavşağını kullanacağı kaydedildi. Karayolları ekipleri sabah saatlerinde başladığı çalışmalar çerçevesinde ilk olarak güvenlik ve yönlendirme levhalarını yerleştirdi. 

Öğlen saatlerinde mevcut girişler kapatılırken, Adliye Sarayı için tali yol kullanılırken, alışveriş merkezi için de aynı güzergahta alternatif yol oluşturuldu.