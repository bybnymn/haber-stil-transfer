Kütahya'da odunlukta çıkan yangın eve ve traktöre sıçradı

Kütahya'nın Domaniç ilçesindeki odunlukta başlayan yangın, evin ve traktörün yanmasına neden oldu.

İlçeye bağlı Muhacırlar köyünde Reşit Özdemir'e ait evin odunluğunda henüz belirlenemeyen nedenle yangın çıktı. Alevler kısa sürede ev ile bahçesinde bulunan traktör ve motosiklete sıçradı.

Yangını fark eden köy sakinleri, su tankeriyle alevlere ilk müdahaleyi yaptı.

Durumun 112 Acil Çağrı Merkezine bildirilmesi üzerine bölgeye itfaiye, sağlık ve jandarma ekipleri sevk edildi.

Ekiplerin müdahalesiyle kontrol altına alınan yangın güçlükle kontrol altına alınarak söndürüldü.

Domaniç İlçe Jandarma Komutanlığı ekipleri, yangının çıkış nedeninin belirlenmesi için çalışma başlattı.