Kütahya'da otomobilin çarptığı kişi yaşamını yitirdi

Kütahya'da arkadaşını ziyaret etmek için yolun karşısına geçmek isteyen kişi, otomobilin çarpması sonucu hayatını kaybetti.

A.N.Y'nin kullandığı 43 ACF 633 plakalı otomobil, Kütahya-Tavşanlı kara yolunun 9. kilometresindeki Kızıl Bayır mevkisinde yolun karşısına geçmeye çalışan 69 yaşındaki Halil Efe'ye çarptı.

Kazanın 112 Acil Çağrı Merkezi'ne bildirilmesi üzerine olay yerine sağlık ve polis ekipleri sevk edildi.

Ağır yaralanan Efe, sağlık ekibince kaldırıldığı Kütahya Şehir Hastanesi'nde müdahaleye rağmen kurtarılamadı.

BAHÇEDEKİ ARKADAŞINI ZİYARET ETMEYE GİDİYORDU

Enne Mahallesi'nde ikamet eden Halil Efe'nin, Kızıl Bayır mevkisinde yolun karşısında bahçesi bulunan arkadaşını ziyaret etmek için gittiği öğrenildi.