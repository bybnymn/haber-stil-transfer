Kütahya'da traktöre bağlı tarım aletinin altında kalan çocuk öldü

Kütahya'da, tarlada traktörün arkasına takılı tarım aletinin altında kalan 9 yaşındaki çocuk hayatını kaybetti.

Kent merkezine 35 kilometre uzaklıktaki Eynegazi köyünde dedesiyle tarlaya giden 9 yaşındaki Hüseyin Başkan, hareket halindeki traktöre binmek istediği esnada düşerek
toprağı düzeltmek için kullanılan traktöre takılı merdanenin altında kaldı.

DEDESİ HASTANEYE GÖTÜRDÜ

Dedesi tarafından yaralı halde Kütahya Şehir Hastanesine kaldırılan çocuk, doktorların müdahalesine rağmen kurtarılamadı.

KÖYÜNDE DEFNEDİLECEK

Emine Aroğlu İlkokulu 4. sınıf öğrencisi olan Hüseyin Başkan'ın cenazesinin köyünde defnedileceği öğrenildi.