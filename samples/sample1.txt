Kütahya'da kadim gelenek projesi derece getirdi

Unutulmuş "Sürre Alayı" projeye dönüştü 
TÜRKİYE 3'ÜNCÜLÜĞÜ KÜTAHYA'YA GELDİ 

Kütahya'da lise öğrencileri hayata geçirdiği, unutulmuş Osmanlı geleneği "Sürre Alayı" projesi ile Türkiye üçüncülüğünün sahibi oldu. 

Milli Eğitim Bakanlığı Din Öğretimi Genel Müdürlüğü tarafından düzenlenen "İmam Hatip Okullarının 74. Yılında Başarı Örnekleri Sergisi" sonuçları belli oldu. Yarışmada Akşemseddin Kız Anadolu İmam Hatip Lisesi, "Manevi Mirasın İzinde: Sürre Alayı" adlı projesiyle Din Öğretiminde Başarılı Örnekler Sergisinde Türkiye üçüncüsü olmayı başardı.

Okul Meslek Dersleri Öğretmeni Burcu Kömürcü, projenin hazırlık sürecini ve detaylarını Ekspres Haber'e açıkladı. Projenin bir kitap tahlili ile başladığını belirten Kömürcü, projede toplam 18 öğrencinin yer aldığını söyledi. İskender Pala'nın Kervan isimli kitabında Sürre Alayı'nı uygulamasını anlattığını bildiren Kömürcü, "Biz bu kadim geleneği tekrar hayata geçirmek istedik. Projemiz bu şekilde başlamış oldu" dedi.

Uygulamanın ilk olarak Abbasi döneminde başladığını, Osmanlı döneminde ise resmileştiğini aktaran Kömürcü, ancak 1918'de sona erdiğini ifade etti. Amaçlarının bu kadim geleneği yaşatmak olduğunu vurgulayan Kömürcü, "Bunu yaparken yenilikçi bir anlayışla yaptık. Hediyelerimizi hazırladık ve bir anlam ifade etmesine özen gösterdik" şeklinde konuştu.

Bakanlığın düzenlediği yarışmada dört tematik alanın ve 16 kategorik alanın olduğunu anlatan Kömürcü, yarışmaya ilk etapta 300 başvuru yapıldığını ön elemeden sonra 50 projenin kaldığını ifade etti. Elde edilen başarının çok bir mutluluk ve gurur kaynağı olduğunu bildiren Okul Müdürü Vehbi Keler, proje ile manevi mirasın izinde yola çıktıklarını kaydetti.