Kütahya'da kamyona uyuşturucu baskını

Kütahya'da polisin bir kamyona yaptığı baskında, vakumlu torbalar içinde 33 kilo 300 gram esrar ile 6,55 gram kokain ele geçirildi.

İl Emniyet Müdürlüğü Narkotik Suçlarla Mücadele Şubesi ekipleri, uyuşturucu bulunduğundan şüphelenilen bir kamyonu kentte durdurdu.

Kamyonda yapılan aramada, kasa kısmına gizlenmiş halde vakumlu torbalar içinde 33 kilo 300 gram esrar ile 6,55 gram kokain ele geçirildi.

Gözaltına alınan kamyon şoförü ile 2 kişi, emniyetteki işlemlerinin ardından çıkarıldıkları sulh ceza hakimliğince tutuklanarak Kütahya T Tipi Ceza ve İnfaz Kurumuna gönderildi.