Kütahya'da geziden dönen öğrenciler zehirlendi

Kütahya'da, geziden dönerken rahatsızlanan 17 lise öğrencisi gıda zehirlenmesi şüphesiyle hastanede tedavi altına alındı.

Muğla'dan Eskişehir'e gezi için giden Şehit Ziya İlhan Dağdaş Mesleki ve Teknik Anadolu Lisesi'nin öğrencileri, yemek yedikten bir süre sonra rahatsızlandı.

Bulantı ve kusma şikayetiyle 17 öğrenci, Kütahya Şehir Hastanesi acil servisine başvurdu.

Çocuk acil servisinde tedavi altına alınan öğrencilerin, sağlık durumlarının iyi olduğu öğrenildi. Olayla ilgili soruşturma sürüyor.