Kütahya'da kargo kamyonu devrildi, sürücü yaralı

Kütahya'nın Çavdarhisar ilçesinde, kargo kamyonunun devrilmesi sonucu meydana gelen trafik kazasında araç sürücüsü yaralandı.

Kaza, Çavdarhisar - Kütahya kara yolunun 13. kilometresinde meydana geldi.

İsmail Özel'in kullandığı 06 KJ 986 plakalı kargo kamyonu, Çavdarhisar - Kütahya kara yolunun 13. kilometresinde kontrolden çıkarak refüje devrildi.

SÜRÜCÜ ARAÇTAN DIŞARI FIRLADI

Kamyonun sürücüsü, savrularak araçtan dışarı fırladı.

Çevredekilerin kazayı 112 Acil Çağrı Merkezine bildirilmesi üzerine olay yerine sağlık ve jandarma ekipleri sevk edildi.

Kazada yaralanan sürücüsü Özel'in sağlık ekibince olay yerinde yapılan ilk müdahalenin ardından Kütahya Şehir Hastanesi'ne kaldırıldı.