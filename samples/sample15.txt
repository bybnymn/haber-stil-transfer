Kütahya'da otomobil genç kıza çarptı 

Kütahya'da otomobilin genç kıza çarpmasıyla meydana trafik kazasında bir kişi yaralandı. 

Kaza, Evliya Çelebi Mahallesi Bekir Avlupınar Caddesi'nde meydana geldi. E. A. idaresindeki 43 RF 334 plakalı otomobil, caddede sağa dönmek için manevra yaptığı sırada yolun karşısına geçmeye çalışan genç kıza çarptı. 

Çarpmanın etkisiyle önce aracın ön camına çarpan genç kız, daha sonra yere düştü. Çevredekilerin 112 Acil Çağrı Merkezi'ne ihbarı üzerine olay yerine sağlık ve polis ekipleri sevk edildi. 

Sağlık ekiplerinin ilk müdahalesinin ardından yaralı genç ambulansla Kütahya Şehir Hastanesi'ne kaldırıldı. Kaza nedeniyle bir süre tek şeritten ilerleyen trafik aracın kaldırılmasıyla normale döndü.