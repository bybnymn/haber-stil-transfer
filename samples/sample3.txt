Başkan Kulik'ten Kütahya Milletvekillerine ziyaret 

Aslanapa Belediye Başkanı Necati Kulik, AK Parti Kütahya Milletvekilleri İsmail Çağlar Bayırcı ve Mehmet Demir ile TBMM'de bir araya geldi. 

Aslanapa Belediye Başkanı Necati Kulik, Ankara'da bir dizi ziyaretlerde bulundu. Başkan Kulik, Türkiye Büyük Millet Meclisi'nde (TBMM) AK Parti Kütahya Milletvekilleri İsmail Çağlar Bayırcı ve Mehmet Demir'i ziyaret etti. 

İlçenin yatırım ve projeleri ile ilgili görüşmelerin yapıldığı ziyarette, ilçeye gelecek doğalgaz başvuruları ve son durum konuşuldu. Kulik, ilçeye yapılacak yatırımlar için Ankara'dan gerekli desteklerin sağlanması için talepte bulundu. 

AK Parti Kütahya Milletvekili İsmail Çağlar Bayırcı, gerçekleşen ziyaret ile ilgili sosyal medya hesabından açıklama yaptı. Başkan Kulik'i Gazi Meclis'te ağırladıklarını aktaran Bayırcı, "Aslanapa Belediyemizin ihtiyaç ve talepleri üzerine istişare ve değerlendirmelerde bulunduk. Nazik ziyareti için başkanımıza teşekkür ediyorum" ifadelerini kullandı.  

AK Parti Kütahya Milletvekili Mehmet Demir, Aslanapa'nın kalkınması hedefine ulaşmak için belediye ve hükümetin uyum içinde çalışmasının kritik önem taşıdığını vurguladı.