Kütahya'da hayrete düşüren trafik kazası

Kütahya'da kaza yapan otomobilin tekeri karşı şeride fırlayarak başka bir otomobilin kaza yapmasına neden oldu. Kazada her iki aracın sürücüsü yaralandı.

Süleyman G. yönetimindeki 07 CCS 492 plakalı otomobil, Kütahya - Afyonkarahisar kara yolunun 35. kilometresindeki Pusan mevkisinde sürücüsünün direksiyon hakimiyetini kaybetmesi sonucu takla atarak devrildi.

Kaza anında otomobilin fırlayan tekeri karşı şeride geçerek Halil A. idaresindeki 20 VB 320 plakalı otomobile çarparak kaza yapmasına neden oldu.

Çevredekilerin kazayı 112 Acil Çağrı Merkezi'ne bildirilmesi üzerine olay yerine sağlık, itfaiye, jandarma ve polis ekipleri sevk edildi.

Kazada yaralanan otomobil sürücüleri, sağlık ekiplerince Kütahya Şehir Hastanesine kaldırıldı.