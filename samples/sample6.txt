Kütahya'da okul servislerinde denetim hız kesmiyor 

KÜTAHYA'DA ONLARCA OKUL SERVİSİ DENETLENDİ 

Kütahya'da polis ekipleri okul servisleri denetiminde onlarca okul servisini kontrol etti. Eksikler tespit edildi, kurallara uymayanlara idari para cezası uygulandı. 

İl Emniyet Müdürlüğü Trafik Tescil ve Denetim ekipleri, yeni eğitim öğretim dönemiyle birlikte okul servisi denetimlerini sürdürüyor. Bu çerçevede ekipler, Evliya Çelebi İlkokulu, Ahteri İmam Hatip Ortaokulu ve Özel İsabet Okulları'nda denetim ve kontrol gerçekleştirdi. 

Okul giriş ve çıkışlarında okul servislerini denetleyen ekipler, araç sürücülerine yönelik kontrol de yaptı. Okul servis şoförlerinin kurallara uyması uyarılarında bulunan ekipler, öğrenci sağlığının her şeyden önemli olduğuna dikkat çekildi. 

Ekiplerin yaptığı denetimde teknik yeterlilik, sürücü belgeleri, sigorta ve muayene kontrolleri yapıldı. Okul servislerine yönelik kontrollerde yardımcı rehber personel, koltuk ve öğrenci sayısına bakılan denetimde ekipler, uyarı levhası, ikaz ışıklarının bulunup bulunmadığını tespit etti. 

Onlarca okul servisine yönelik denetim ve kontrollerde kurallara uymayan araç şoförlerine idari para cezası uygulandı.