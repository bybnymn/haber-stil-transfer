Kütahya polisi yüksek sesle araç kullananlara göz açtırmadı

Kütahya'da seyir halindeyken yüksek sesle müzik yayını yapan ve yüksek sesli egzoz kullanarak vatandaşları rahatsız eden araç sürücülerine işlem yapıldı.

İl Emniyet Müdürlüğü Trafik Tescil Şubesi ekipleri, Alipaşa Mahallesi'nde yüksek sesle müzik yayın yapan ve yüksek sesli egzoz kullanan araç sürücülerine yönelik denetim gerçekleştirdi.

Ekiplerce yapılan denetimde, kurallara uymayan araç sürücüleri tespit edildi. Denetimler sonucunda kurallar dışında egzoz kullanan 2 sürücüye, yüksek sesle müzik yayını yapan 1 sürücüye ve alkollü araç kullanan 1 sürücüye idari para cezası uygulandı.