Kütahya'da Sultanbağı'nda evde yangın

Kütahya'da iki katlı ahşap bir evde çıkan yangın, itfaiye ekiplerince söndürüldü. Sinir krizi geçiren bir kişi hastaneye kaldırıldı.

Sultanbağı Mahallesi'nde iki katlı ahşap bir evden alevler yükseldiğini görenler, durumu 112 Acil Çağrı Merkezine bildirdi.

İhbar üzerine olay yerine itfaiye, sağlık ve polis ekipleri sevk edildi. 

Kütahya Belediyesi itfaiye ekiplerinin müdahale ettiği yangın, yaklaşık 1 saat süren çalışmanın ardından güçlükle söndürüldü.

Yangında iki katlı ahşap bina ile bitişiğindeki bir evde hasar oluştu.

Sinir krizi geçiren ev sahibi bir kişi ise sağlık ekibince Kütahya Şehir Hastanesine kaldırıldı.

Bu arada, yangın esnasında ev sahiplerinin binada bulunmadığı öğrenildi.