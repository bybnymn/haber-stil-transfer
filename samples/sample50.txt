Kütahya'da otomobil sulama kanalına devrildi, sürücü yaralı

Kütahya'da otomobilin sulama kanalına devrilmesi sonucu meydana gelen kazada, sürücü yaralandı.

Kaza, Dumlupınar Mahallesi Şehit Bahtiyar Yalınca Caddesi'nde meydana geldi.

Ersin C. idaresindeki 06 BTP 331 plakalı otomobil, kontrolden çıkarak hemzemin geçit yanında bulunan sulama kanalına devrildi.

Kazayı görenlerin durumu 112 Acil Çağrı Merkezi'ne bildirmesi üzerine olay yerine sağlık, itfaiye ve polis ekipleri sevk edildi.

İTFAİYE TARAFINDAN OTOMOBİLDEN ÇIKARILDI

Ekipler tarafından ters dönen otomobilden yaralı halde çıkarılan ve sağlık durumu iyi olan sürücü, sağlık ekibince Kütahya Şehir Hastanesine kaldırıldı.

Bu arada, kaza esnasında Devlet Şu İşlerine ait sulama kanalında suyun az olduğu görüldü.