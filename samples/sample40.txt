Kütahya'da sokaktan çıkarak çarptığı otomobili devirdi

Kütahya'da sokaktan kontrolsüz çıkan otomobilin çarptığı bir otomobil takla atarak devrildi. 

Kaza, Yunus Emre Mahallesi Hayme Ana Caddesi'nde meydana geldi. 

M.S idaresindeki 43 SF 968 plakalı otomobil, Rahmet Sokak'tan kontrolsüz şekilde çıktığı Hayme Ana Caddesi'nde, B.M.Ö'nün kullandığı 06 RMJ 56 plakalı otomobile çarparak takla attırıp devirdi.

Kazanın 112 Acil Çağrı Merkezi'ne bildirilmesi üzerine olay yerine sağlık ve polis ekipleri yönlendirildi.

DEVRİLEN OTOMOBİLİN SÜRÜCÜSÜ YARALANDI

Devrilen otomobilin sürücüsü sağlık ekibince olay yerinde yapılan ilk müdahalenin ardından Kütahya Şehir Hastanesine kaldırıldı.

Yaralının sağlık durumunun iyi olduğu öğrenildi.