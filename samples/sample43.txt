Kütahya'da gazeteciyi tehdit eden şüpheli gözaltına alındı

Kütahya'da çakarlı araç kullanan şüpheli sürücü, olayı haberleştiren gazeteciyi tehdit etmekten gözaltına alındı.

Ekspres Haber Merkezi muhabiri, dün akşam Şehit Mehmet Kartal Polis Merkezine çakarlı yanan minibüsle giden Recep T. hakkında haber yaptı. 

Haber yapılmasına öfkelenen şüpheli, haber merkezine ait telefonu arayarak Ekspres Haber Genel Yayın Yönetmeni Mustafa Cin'e tehdit, hakaret ve kürler savurdu. 

Bununla yetinmeyen şüpheli, Ekspres Haber Merkezinin bulunduğu binanın önüme gelerek çektiği video ile tehditlerini sürdürdü.

Bunun üzerine gazeteci Cin, polis merkezine giderek şüpheliden şikayetçi oldu.

SAVCI TALİMATIYLA GÖZALTINA ALINDI

Şikayet nedeniyle Kütahya'daki bir pavyonda kapı görevlisi olarak çalıştığı öğrenilen Recep T, savcı talimatıyla gece saatlerinde gözaltına alındı.

Şüpheli, emniyetteki işlemlerinin ardından adliyeye sevk edildi.

ÇAKARLI ARAÇ KULLANMAKTAN CEZA YEMİŞTİ

Çakar lamba kullanan Recep T'ye ve sahibine toplamda 276 bin 344 lira ceza kesilmişti.

Ehliyetsiz olduğu da tespit edilen R.T. ve araç sahibine, "yetkisiz çakar kullanmaktan" 138 bin 172'şer lira, sürücü belgesiz araç kullanmaktan da 18 bin 678'şer lira idari para cezası uygulanmıştı.