Kütahya'da otomobil istinat duvarına çarptı: 2 ölü

Kütahya'nın Emet ilçesinde, otomobilin istinat duvarına çarpması sonucu meydana gelen trafik kazasında sürücü ile eşi hayatını kaybetti.

Durali Dur (67) idaresindeki 43 KR 173 plakalı otomobil, Tavşanlı-Emet kara yolu Sülye köyü yakınlarında yol kenarındaki istinat duvarına çarptı.

Çevredekilerin kazayı 112 Acil Çağrı Merkezi'ne bildirmesi üzerine olay yerine sağlık, itfaiye ve jandarma ekipleri yönlendirildi.

Ekipler, otomobildeki sürücünün eşi 67 yaşındaki Dudu Dur'un olay yerinde yaşamını yitirdiğini belirledi.

Emet Belediyesi itfaiye ekibince hurdaya dönen otomobilden ağır yaralı halde çıkarılan sürücü, kaldırıldığı Emet Dr. Fazıl Doğan Devlet Hastanesinde doktorların müdahalesine rağmen kurtarılamadı.

Hayatlarını kaybeden çiftin Simav ilçesine gitmek için yola çıktıkları öğrenildi.