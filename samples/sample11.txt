Kütahyaspor deplasmanda farklı kazandı 

Kütahyaspor deplasmanda karşılaştığı Nazilli Spor'u 4-0 gibi farklı bir sonuçla mağlup etti. 

TFF 3. Lig 4. Grup'ta mücadele eden Kütahyaspor, deplasmanda Nazilli Spor ile karşı karşıya geldi. Ligde son üç maçından galibiyetle ayrılan Mavi Lacivertliler, mutlak galibiyet parolasıyla maça çıktı. 

Maça hızlı başlayan Kütahyaspor, dakikalar 14'ü gösterdiğinde Aykut Çift ile öne geçti: 0-1. Ev sahibi takım beraberlik için yüklenirken 25. dakikada Mustafa Çeçenoğlu ile farkı ikiye çıkardı: 0-2. 

İlk yarıda başka gol sesi çıkmayınca Kütahyaspor soyunma odasına önde girdi. 

Kütahyaspor ikinci yarıya da hızlı başlayan taraf oldu. Mavi Lacivertliler'de Aykut Çift, 57. dakikada defansın hatasında fileleri bir kez daha havalandırdı: 0-3. 

Nazilli Spor farkı azaltmak için pozisyon ararken Kütahyaspor Burak Evren'in 70. dakikada attığı golle skor tabelasını 4-0'a getirdi. 

Maçın kalan dakikalarında başka gol olmayınca Kütahyaspor sahadan galip ayrılarak hanesine üç puanı yazdırdı.