Kütahya'da alkollü ehliyetsiz sürücü polisten kaçtı, aracını devirdi

Kütahya'da alkollü ve ehliyetsiz direksiyon başına geçen sürücü, polisten kaçarkan aracını devirdi.

Okmeydanı Mahallesi Sarıgül Sokak'ta uygulama yapan polis ekipleri, C.A. (34) idaresindeki 03 AAJ 980 plakalı otomobile dur ihtarında bulundu. 
Ekiplerin dur ihtarına uymayan C.A. kaçmaya çalıştığı sırada kontrolden çıkan aracını devirdi. 
Kazanın ardından olay yerine çağrılan sağlık ekipleri sürücü C.A. ile araçtaki eşi ve bebeğine ilk müdahalesini yaptı.
EHLİYETİNE 2035 YILINA KADAR EL KONULDU 
Ekiplerin gerçekleştirdiği kontrollerde sürücü C.A'nın ehliyetinin olmadığı ve 174 promil alkollü olduğu tespit edildi. 
C.A'nın ehliyetine 2035 yılına kadar el konulurken, araç çekici ile otoparka çekildi. 
Sağlık ekiplerinin ilk müdahalesinin ardından C.A'nın hastaneye gitmeyi reddettiği öğrenildi. 
SUÇ ÜSTÜNE SUÇ İŞLEDİ 
Alkollü ve ehliyetsiz olduğu belirlenen sürücü C.A'ya alkollü ve ehliyet araç kullanmak, dur ikazına uymamak, saygısız araç kullanma, araçtan alkol şişesi atma suçlarından idari para cezası uygulandı. 
Suç üstüne suç işleyen C.A'ya toplamda 88 bin lira ceza kesildi.