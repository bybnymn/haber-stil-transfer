Kütahya'da depremle sarsıldı

Kütahya'nın Simav ilçesinde 4,9 büyüklüğünde deprem meydana geldi. Deprem Kütahya il genelinde ve çevre illerde hissedildi.

Afet ve Acil Durum Yönetimi Başkanlığının (AFAD) internet sitesinde yer alan bilgiye göre, saat 02.54'de merkez üssü Simav ilçesi olan 4,9 büyüklüğünde deprem meydana geldi.

Bu depremin ardından ise artçı sarsıntılar kaydedildi. Kütahya il genelinde hissedilen depremin, 12 kilometre derinlikte meydana geldiği belirlendi.

Sarsıntı nedeniyle kısa süreli panik yaşanırken, bölgede herhangi bir olumsuzluğun olmadığı bildirildi.