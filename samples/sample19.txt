Kütahyalı çini üstadı Hamza Üstünkaya'dan acı haber

Birleşmiş Milletler Eğitim, Bilim ve Kültür Örgütü (UNESCO) Yaşayan İnsan Hazinesi Ödülü sahibi çini sanatçıları Hamza Üstünkaya, tedavi gördüğü hastanede vefat etti.

Yaklaşık 1,5 ay önce rahatsızlanması sonucu Kütahya Şehir Hastanesine kaldırılan 79 yaşındaki çini ustası Üstünkaya, yaşam savaşını kaybetti.

Özgün desenleriyle çiniye hayat veren Üstünkaya, 2020 yılında "Yaşayan İnsan Hazinesi" ödülüne layık görülerek ödülünü Cumhurbaşkanı Recep Tayyip Erdoğan'ın elinden almıştı.

Üstünkaya, 2022 yılında aylarca süren çalışma sonucunda kendine özgü desenlerle süslediği 120 santimetre çapındaki dünyanın en büyük çini tabağını Cumhurbaşkanı Erdoğan'ın Kütahya ziyaretinde hediye etmişti.