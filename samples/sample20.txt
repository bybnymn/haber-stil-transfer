Kütahya'da cip ile kamyonet çarpıştı, yaralılar var

Kütahya'nın Hisarcık ilçesinde, cip ile kamyonetin çarpışması sonucu meydana gelen trafik kazasında 4 kişi yaralandı.

Kaza, Hisarcık - Emet karayolunun Hisersan yol ayrımında meydana geldi. R.E. yönetimindeki 16 AGS 845 plakalı arazi aracı, Hisersan yol ayrımında, İ.D. idaresindeki 43 AER 854 plakalı kamyonet ile çarpıştı. 

Çarpmanın etkisiyle kamyonet yol üstünde devrildi. Kazanın 112 Acil Çağrı Merkezi'ne bildirilmesi üzerine olay yerine sağlık ve polis ekipleri sevk edildi.

Kazada yaralanan araç sürücüleri İ.D ve R.E ile araçlarda bulunan H.M.Ş. ve M.Ş. sağlık ekiplerince Emet Dr. Fazıl Doğan Devlet Hastanesine kaldırıldı.